Styðja þarf sérstaklega við græn umskipti í samgöngum og vöruflutningum í lofti, láði og legi m.a. með uppbyggingu hleðslustöðva, rafvæðingu hafna um allt land og uppbyggingu Borgarlínunnar hratt og örugglega.

-   Tryggja þarf að almenningssamgöngur um allt land séu raunhæfur valkostur í ferðum innan og á milli landshluta og samþætta ólíka samgöngumáta í landinu og mynda þannig samfellu milli t.d. flugs, strætisvagna og ferja.

-   Stytta þarf leiðir, fækka einbreiðum brúm, gera tímasetta áætlun um gerð jarðgangna og bæta vetrarþjónustu og tryggja þannig greiðar og öruggar samgöngur um land allt.

-   Taka þarf mið af náttúruvernd við ákvarðanir um uppbyggingu vegakerfisins.

-   Styðja þarf enn frekar við innviðauppbyggingu á flugvöllum utan suðvesturhornsins.

-   Þá þarf að gera bragabót á vegum landsins. Breikka þarf vegi, setja rifflur á miðju þeirra þar sem pláss er og koma vegriði fyrir víðar.

-   Nýjar leiðir þarf til að fjármagna uppbyggingu samgönguinnviða um land allt vegna orkuskipta í samgöngum og áhrif þeirra á skatta af sölu á eldsneyti. Sem liður í réttlátum umskiptum er mikilvægt að komi ekki helst niður á þeim sem minna hafa á milli handanna og að fólki sé hvorki mismunað eftir fjárhag né búsetu. Einnig þarf að taka tillit til umhverfisáhrifa ökutækja.

Kosningaáherslur Vinstri grænna: [https://vg.is/kosningaaherslur-2021/](https://vg.is/kosningaaherslur-2021/)

Stefna Vinstri grænna í orkumálum: <https://vg.is/stefna/orkumal/>

Stefna Vinstri grænna í byggðamálum: <https://vg.is/stefna/byggdamal/>
