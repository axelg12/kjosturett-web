Öll eiga rétt á mannsæmandi lífskjörum, félagslegum réttindum, mannlegri reisn, innihaldsríku lífi og samfélagsþátttöku.

-   Sérstaklega þarf að vinna markvisst gegn fátækt barna og bæta hag tekjulægri fjölskyldna með því að halda áfram endurreisn barnabótakerfisins og láta það ná til fleiri barnafjölskyldna.

-   Aðgerðir núverandi ríkisstjórnar í húsnæðismálum hafa orðið til þess að ekki hafa fleiri íbúðir verið byggðar frá hruni og hátt í þriðjungur þeirra byggir á aðgerðum stjórnvalda, það er stuðningi við almenna íbúðakerfið og hlutdeildarlánum.

-   Halda á áfram að styðja við félagslegt húsnæði og stuðla þannig að því að öll hafi þak yfir höfuðið.

-   Lögfesta á styttingu vinnuvikunnar sem tók gildi í kjarasamningum á kjörtímabilinu.

-   Umtalsverð hækkun lægstu launa á að vera forgangsverkefni kjarasamningagerðar.

-   Einfalda þarf bótakerfið, lífeyrisþegum til hagsbóta og hækka framfærslu tekjulægstu lífeyrisþega.

-   Lögfesta þarf Samning Sameinuðu þjóðanna um réttindi fatlaðs fólks.

-   Tryggja þarf nægt fjármagn til málaflokks fatlaðra og greiðan aðgang að hjálpartækjum.

-   Vinna þarf áfram að notendasamráði og valdeflingu notenda velferðarþjónustunnar.

-   Fjárhagsaðstoð sveitarfélaga á að vera mannsæmandi.

-   Hið opinbera skal bjóða upp á fjölbreytt virkniúrræði og starfsþjálfun.

-   Forvarnarstarf þarf að styrkja. Efling heilbrigðrar sjálfsmyndar barna og fræðsla um holla lífshætti og gagnkvæma virðingu, eru bestu forvarnirnar.

-   Efla þarf forvarnir í geðheilbrigði og stuðning og ráðgjöf í skólum.

-   Móta þarf markvissa stefnu í áfengis-, tóbaks- og vímuvarnarmálum. Fyrsta skrefið er að styrkja velferðarkerfið og efla forvarnarstarf.

-   Sala áfengis á að vera áfram hjá hinu opinbera.

-   Tryggja þarf fíklum viðunandi meðferðarúrræði.

-   Snúa þarf af braut harðra refsinga fyrir neyslu fíkniefna en styrkja aðgerðir gegn sölu, innflutningi og framleiðslu.

Kosningaáherslur VG 2021: <https://vg.is/kosningaaherslur-2021/>

Stefna okkar í velferðarmálum: <https://vg.is/stefna/velferdarstefna/>

Jöfnuður og félagslegt réttlæti: <https://vg.is/stefna/jofnudur-og-felagslegt-rettlaeti/>
