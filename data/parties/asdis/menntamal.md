Menntakerfið er eitt mikilvægasta jöfnunartæki samfélagsins. Það er samfélagslegt verkefni að byggja upp öflugt menntakerfi og skólar skulu aldrei reknir í hagnaðarskyni.

-   Stefna ber að gjaldfrjálsri menntun á öllum skólastigum, fjölbreyttari framhaldsfræðslu og jöfnum tækifærum til menntunar óháð búsetu.

-   Brúa þarf bilið milli fæðingarorlofs og leikskóla.

-   Fjölga þarf kennaranemum og bæta kjör kennara. Menntun er ævilangt verkefni.

-   Endurskoða þarf framhaldsfræðslukerfið sem er eitt mikilvægasta verkfæri samfélagsins til að tryggja öllum jöfn tækifæri.

-   Viðhalda skal fjölbreytileikanum innan skólasamfélaga. Jafnréttisfræðsla, fjölmenningarfræðsla og efld kynfræðsla verði hluti af grunnmenntun. Allir nemendur eiga rétt á að læra móðurmál sitt.

-   Aukið fjármagn þarf til að tryggja aukna fræðslu um samfélagslegar áskoranir. Kennarar og nemendur njóti faglegs frelsis og nemendur fái tækifæri til að hafa áhrif á mótun skólastarfsins. Fylgja þarf eftir breytingum á stuðningskerfi við börn og tryggja fjármagn.

-   Samþætta þarf listnám, íþróttir og félagsstarf frístundastarfi sveitarfélaganna, auka tómstundastyrki og tryggja jafnt aðgengi.

-   Endurskoða þarf iðnnám til að fjölga útskrifuðum iðnnemum.

-   Tryggja skal stuðning í öllum framhaldsskólum með aðgengi að viðeigandi sérfræðingum og sporna við brotthvarfi úr námi.

-   Tryggja þarf fjölbreytt háskólanám og viðbótarnám framhaldsskóla.

-   Stefna ber að því að afnema skólagjöld í listnámi á háskólastigi.

-   Mikilvægt er að háskólar fái fjárveitingar til að sinna rannsóknum ásamt kennslu.

-   Tryggja þarf námsmönnum mannsæmandi grunnframfærslu og meta árangur þeirra breytinga að breyta hluta námslána í styrk.

-   Tryggja þarf innflytjendum gjaldfrjálsa íslenskukennslu á vinnutíma og önnur menntatækifæri og styrkja raunfærnismat enn frekar.

Kosningaáherslur Vinstri grænna: [https://vg.is/kosningaaherslur-2021/](https://vg.is/kosningaaherslur-2021/)
<br/>Stefna okkar í menntamálum: <https://vg.is/stefna/menntamal/>
