Píratar tala fyrir nýrri nálgun í málefnum innflytjenda á Íslandi. Næstum fimmti hver einstaklingur á vinnumarkaðnum er af erlendu bergi brotinn - Ísland myndi hreinlega ekki ganga án útlendinga. Það er því brýn þörf á margvíslegum breytingum í útlendingamálum.

**Leggjum niður Útlendingastofnun** <br/>
Píratar vilja leggja niður Útlendingastofnun í núverandi mynd og fela verkefni stofnunarinnar öðrum embættum, svo sem Þjóðskrá og sýslumönnum.

**Gerum þetta betur** <br/>
Píratar vilja leggja áherslu á mannúðlegri, einfaldari og notendavænni meðhöndlun umsókna um dvalarleyfi og ríkisborgararétt. Umsóknir fólks eiga almennt að vera teknar til efnismeðferðar og í öllum tilvikum skal skilgreina málsmeðferðartíma frá upphafi umsóknar og fram að því að einstaklingur er fluttur úr landi.

**Brottvísanir** <br/>
Píratar telja brottvísanir þeirra sem hafa aðlagast hér á landi, sérstaklega barna, ómannúðlegar og að þeim skuli hætt án tafar. Að sama skapi eru brottvísanir til óöruggra ríkja innan Evrópu, þar með talið Grikklands og Ungverjalands, ólíðandi og þeim ber að hætta strax.

**Aðrar aðgerðir** <br/>
Píratar vilja:

-   Styðja við fórnarlömb mansals
-   Styðja erlenda verkamenn og refsa brotlegum vinnuveitendum
-   Efla íslensku- og móðurmálskennslu barna
-   Efla upplýsingagjöf til útlendinga um réttindi þeirra
-   Að öllum tegundum dvalarleyfis fylgi atvinnuleyfi
-   Hjálpa útlendingum að aðlagast og grípa til aðgerða gegn útlendingahatri
-   [Og fleira](https://x.piratar.is/polity/1/issue/474/)
