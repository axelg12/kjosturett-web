Framundan eru miklar samfélagslegar breytingar sem menntakerfið þarf að búa nemendur undir. Píratar ætla að auka sveigjanleika í menntakerfinu, setja nemandann í forgrunn, styðja við kennara og auka áherslu á færni sem nýtist í sjálfvirknivæddu samfélagi á upplýsingaöld.

Menntastefna Pírata er í 11 köflum, sem hljóða svona í mjög grófum dráttum:

1.  **Gagnrýnin hugsun og upplýsingalæsi** <br/>
    Áhersla á gagnrýna hugsun og læsi í víðum skilningi
2.  **Aukinn sveigjanleiki** <br/>
    Sveigjanleg skil milli skólastiga og aukin sí- og endurmenntun
3.  **Nemandinn í forgrunn** <br/>
    Nemandinn verði miðpunktur menntakerfisins
4.  **Færri próf og meira símat** <br/>
    Aukin áhersla á símat, reynslumiðað nám og reglulega endurgjöf
5.  **Frjálst, opið og lýðræðislegt menntakerfi** <br/>
    Nemendur og kennarar fái að móta kennsluna innan víðs ramma.
6.  **Stuðningur við starfsfólk** <br/>
    Metum kennara að verðleikum og styrkjum starfssamfélög þeirra
7.  **Uppfærum menntakerfið** <br/>
    Endurskoðum námskrá í breiðu samráði fyrir breytingarnar sem framundan eru
8.  **Framfærsla nemenda** <br/>
    Færum okkur úr námslánum yfir í styrki og greiðum út persónuafslátt
9.  **Öryggi frá ofbeldi og áreitni** <br/>
    Tryggjum verkferla og áætlanir sem stuðla að öryggi barna og námsmanna
10. **Brúum bilið milli fæðingarorlofs og leikskóla** <br/>
    Ríki og sveitarfélög vinni að því að láta leikskólapláss standa til boða eftir fæðingarorlof
11. **Metum menntunina** <br/>
    Viðurkennum menntun og starfsréttindi útlendinga

Menntastefnu Pírata [má nálgast í heild hér](https://piratar.is/kosningastefna/).
