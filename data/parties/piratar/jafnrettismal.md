Jafnrétti allra er Pírötum gríðarlega mikilvægt. Það sem meira er, jafnrétti er einn af hornsteinum [sjálfrar grunnstefnu Pírata](https://piratar.is/stefnumal/grunnstefna/) sem allar aðrar stefnur okkar byggja á. Í grunnstefnunni okkar segir meðal annars:

-   *Píratar beita sér fyrir eflingu og verndun borgararéttinda.*
-   *Útvíkkun borgararéttinda skal miða að styrkingu annarra réttinda.*
-   *Standa þarf vörð um núverandi réttindi og gæta þess að þau séu ekki skert.*
-   *Píratar telja að borgararéttindi tilheyri einstaklingum, og að réttur hvers og eins sé jafn sterkur.*

Við stofnun flokksins settum við líka [sérstaka jafnréttisstefnu](https://x.piratar.is/polity/1/issue/85/). Í henni kemur fram að:

-   *Margt sé enn óunnið til að jafna stöðu ólíkra hópa samfélagsins; þ.m.t. kynjanna, barna, aldraðra, hinsegin fólks, innflytjenda og fatlaðra*
-   *Píratar berjist gegn mismunun og staðalímyndum um fólk*
-   *Ekki sé nóg að samfélagið sé umburðarlynt heldur sé mikilvægt að allir einstaklingar séu samþykktir, metnir að verðleikum og fái jöfn tækifæri til að njóta sín, vaxa og dafna*
-   *Ofbeldi skuli aldrei líðast hvorki andlegt né líkamlegt, og huga þarf sérstaklega að stöðu ólíkra hópa og sníða fræðslu, forvarnir og meðferðarúrræði að ólíkum aðstæðum fólks*
-   *Hvetja skuli til opinnar og upplýstrar umræðu um jafnréttismál*

Þá eru Píratar jafnframt með stefnu [gegn kynbundnu ofbeldi í átta liðum](https://x.piratar.is/polity/1/document/49/).
