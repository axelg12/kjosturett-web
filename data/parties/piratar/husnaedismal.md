Píratar telja að öruggt húsaskjól sé ein af grunnþörfum mannsins. Því viljum við að stjórnvöld beiti sér af krafti í húsnæðismálum og sjái til þess að landsmenn hafi þak yfir höfuðið. Í stuttu máli viljum við endurhanna húsnæðiskerfið, enda eru húsnæðismál eitt stærsta kjaramálið. Færa kerfið frá gróðabraski í átt að óhagnaðardrifnum húsnæðisfélögum.

Húsnæðisstefna Pírata er í sex köflum, sem hljóða svona í mjög grófum dráttum:

1.  **Komum húsnæðismarkaði í jafnvægi með stórauknum framlögum til nýrra íbúða** <br/>
    Tryggjum framboð af íbúðum samkvæmt fyrirséðri þörf og herjum á uppsafnaðan skort
2.  **Húsnæði fyrir námsfólk** <br/>
    Gerum heimavist að raunverulegum valkosti um allt land
3.  **Búsetuúrræði fyrir öll sem þurfa** <br/>
    Fjölgum íbúðum sem koma til móts við þarfir ólíkra hópa, í takti við þeirra óskir
4.  **Eflum réttindavernd leigjenda** <br/>
    Eflum réttindi leigjenda, styrkjum leigjendasamtök og stuðlum að langtímaleigusamningum
5.  **Skylduhlutfall félagsíbúða í sveitarfélögum** <br/>
    Skilyrðum lágmarkshlutfall félagsíbúða í sveitarfélögum yfir tiltekinni stærð
6.  **Heilnæmt húsnæði** <br/>
    Aðgerðir sem stuðla að heilnæmu húsnæði, gagnagrunnur um ástand fasteigna og átak gegn rakaskemmdum og myglu

Húsnæðisstefnu Pírata má [nálgast í heild hér.](https://piratar.is/kosningastefna/)
