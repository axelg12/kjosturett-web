Stefna Pírata í atvinnumálum miðar að einu: Sjálfbæru samfélagi sem getur tekist á við framtíðina, sjálfvirknivæðingu og fjórðu iðnbyltinguna. Til þess þarf margt að spila saman; eins og nýsköpunarstefna, loftslagsáherslur, menntakerfi og verkalýðsmál.

**Nýsköpun:**<br />
[Nýsköpunarstefnu Pírata er í 20 liðum](https://x.piratar.is/polity/1/issue/470/). Í stefnunni eru margar aðgerðir fyrir nýsköpunarumhverfið á Íslandi, aukið alþjóðlegt nýsköpunarsamstarf og nýsköpun hjá hinu opinbera, auk hvata fyrir nýsköpun í tækni og skapandi greinum um allt land.

**Loftslagsáherslur:**<br />
Verðmæta- og atvinnusköpun framtíðarinnar verður græn. Því vilja Píratar styðja loftslagsvæn fyrirtæki og stuðla að grænni atvinnuuppbyggingu um allt land, eins og sést í [loftslagsstefnunni okkar](https://piratar.is/frettir/loftslagsstefna-pirata/).

**Menntakerfið:**<br />
Áherslur í menntamálum þurfa að breytast samhliða aukinni sjálfvirknivæðingu. Í [menntastefnu](https://piratar.is/kosningastefna/) og [nýsköpunarstefnu](https://x.piratar.is/polity/1/issue/470/) Pírata er t.d. talað um samfellda fræðslu um nýsköpun í menntakerfnu, aukna áherslu á færni sem nýtist í sjálfvirkum heimi sem og meiri sí- og endurmenntun.

[**Verkalýðsmál:**](https://piratar.is/kosningastefna/) <br />
Með aukinni sjálfvirknivæðingu og grænni umbyltingu hagkerfisins verða verkalýðsmál enn mikilvægari. Við viljum því efla samráð við verkalýðsfélög um atvinnumál og fá fulltrúa starfsmanna í stjórnir fyrirtækja, eins og þekkist á Norðurlöndum.

**Sjálfbær iðnaðarstefna:**<br />
Íslandi sárvantar framtíðarsýn í atvinnumálum. Okkar fyrsta verk væri því að klára tillögu Pírata, [sem Alþingi samþykkti í vor](https://piratar.is/frettir/samthykkt-island-setur-ser-piratalega-stefnu-til-framtidar/), um að Íslendingar setji sér sjálfbæra iðnaðarstefnu til framtíðar.
