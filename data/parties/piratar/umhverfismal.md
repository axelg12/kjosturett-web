Stefna Pírata í umhverfismálum er [órjúfanlegur hluti af loftslagsstefnu flokksins.](https://piratar.is/frettir/loftslagsstefna-pirata/) Þar er sérstaklega talað um hringrásarhagkerfi og náttúruvernd, enda viljum við að óspillt náttúra eigi sterkan málsvara við stjórnvölinn. Þá er Pírötum annt um verndun hafsins, sem sést í [sjávarútvegs-](https://x.piratar.is/polity/1/issue/473/) og [fiskeldisstefnunum](https://piratar.is/kosningastefna/) okkar.

**Hálendið** <br/>
Þó svo að ferlið í kringum hálendisþjóðgarðinn hafi verið klúður þá þarf að vernda hálendið. Píratar vilja hins vegar gera það á Píratalegan hátt: Með lýðræðið og frjálsa för fólks að leiðarljósi, svo lengi sem viðkvæm vistkerfi eru varin.

**Uppbygging og uppgræðsla** <br/>
Pírata telja brýnt að veita árlega fjármagni til verndar, uppbyggingar og úrbóta á vinsælum áfangastöðum í náttúrunni. Þá vilja Píratar efla skógrækt og landgræðslu á landbúnaðar- og örfoka landi, en þó í samræmi við skipulagsáætlanir og grunnprinsipp, eins og varúðarregluna.

**Dýravernd** <br/>
Píratar eru dýravinir [með sérstaka dýraverndarstefnu](https://x.piratar.is/polity/1/issue/404/) og vilja endurskoða lög um villt dýr og fugla á Íslandi til að tryggja vernd þeirra. Við viljum þannig að spendýr í sjó njóti sömu verndar og spendýr á landi. Þá þarf að banna veiði á villtum dýrum sem eru á [válista Náttúrufræðistofnunar](https://www.ni.is/midlun/utgafa/valistar), eins og heimskautaref og sel. Píratar vilja líka gera ríkari umhverfiskröfur til fiskeldisfyrirtækja og stórefla rannsóknir á umhverfisáhrifum sjávarútvegar.

[Loftsslagsstefnu Pírata má nálgast hér](https://piratar.is/frettir/loftslagsstefna-pirata/)
