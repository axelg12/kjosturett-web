Sýn Pírata á samgöngur gengur út á tvennt: Að fólk hafi frelsið til að velja sér þann samgöngumáta sem það vill og að flýta orkuskiptum í samgöngum.

**Valfrelsi í samgöngum** <br/>
Undanfarna áratugi hafa stjórnvöld lagt áherslu á að Íslendingar þurfi að eiga bíl og [borga rúma milljón á àri fyrir vikið](https://www.fib.is/static/files/rekstrarkostnadur/rekstur-bifreida-2021-pdf.pdf). Rannsóknir hafa sýnt að sífellt fleiri [vilji ferðast með öðrum hætti](https://maskina.is/vilji-til-breyttra-ferdavenja/) og eyða milljóninni í eitthvað annað. Við viljum svara þessari eftirspurn og auðvelda fólki að ferðast eftir sínu höfði. Fyrsta skref er að skilgreina almenningssamgöngur og virka ferðamáta sem hluta af grunnneti samgangna. Þá væri þjóðráð að leggja hjólaslóða meðfram hringveginum. Hjólaferðamennska mun aukast og hjólaslóði stórbætir öryggi allra vegfarenda.

**Orkuskipt** <br/>
Píratar vilja auðvelda orkuskiptin með því að byggja upp nauðsynlega innviði um allt land og skapa hvata fyrir fólk til að nýta sér vistvæna ferðamáta. Þá viljum við styðja nýsköpun í sjálfbærum orkugjöfum; hvort sem um ræðir rafmagn, vetni, metan eða aðra nýja tækni.

**Skipulag samgangna** <br/>
Skilvirkar og umhverfisvænar samgöngur þurfa öfluga og fullfjármagnaða samgönguáætlun, ekki óljós loforð á blaði. Píratar vilja leyfa íbúum hvers landssvæðis að forgangsraða framkvæmdum í samgönguáætlun, í samræmi við [byggðastefnu Pírata](https://piratar.is/kosningastefna/). Pírata[r hafna innheimtu vegtolla](https://x.piratar.is/polity/124/document/424/?v=1) til að fjármagna almennar samgönguframkvæmdir.
