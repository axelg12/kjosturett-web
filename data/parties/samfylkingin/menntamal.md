Við viljum raunverulegt jafnrétti til náms á öllum skólastigum. Með fjölbreyttu menntakerfi sem byggist á jöfnuði ræktum við styrkleika hvers og eins. Þannig búum við best í haginn fyrir samfélagið allt til framtíðar. Við viljum skapa menntakerfi þar sem enginn er skilinn eftir, og hver nemandi fær fræðslu og tekur út þroska á eigin forsendum. Nú þarf sérstaklega að styðja við framhaldsskólanema og háskólanema sem hafa þurft að sæta takmörkunum til náms og félagslífs, og grípa til aðgerða til að forða brottfalli.

**<ins>Helstu áherslur:</ins>** 
-	<ins>Hækka grunnframfærslu</ins> stúdenta og hækka frítekjumark námslána.
-	<ins>Styrkja nýsköpun og þróunarstarf í menntamálum, efla stoðþjónustu</ins> við kennara og nemendur og bæta aðgengi að sálfræðingum, félagsráðgjöfum og annarri stuðningsþjónustu.
-	Styðja sveitarfélög og skóla þar sem hátt hlutfall barna hefur íslensku ekki að móðurmáli svo <ins>efla megi íslensku- og móðurmálskennslu</ins> á öllum skólastigum.
-	Auka við framlög til rannsóknar- og vísindasjóða og liðka fyrir þátttöku Íslendinga í <ins>alþjóðlegum nýsköpunar- og rannsóknarverkefnum</ins>.
-	Vinna <ins>markvisst gegn undirfjármögnun háskólastigsins</ins> þannig að fjármögnun verði sambærileg og á Norðurlöndunum.
-	Efla listnám með <ins>lækkun skólagjalda við Listaháskóla Íslands</ins> og greiðara aðgengi fólks að listnámi um allt land. 
-	<ins>Efla iðn-, verk- og starfsnám</ins> og auka þar framboð til þess að fleiri fái inngöngu í skólana.
Hér má lesa meira [https://xs.is/sterkara-samfelag](https://xs.is/sterkara-samfelag)
