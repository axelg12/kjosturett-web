Ísland og Íslendingar eiga vera í forystu varðandi náttúruvernd, loftslags- og umhverfismál á heimsvísu með skynsamlegri nýtingu orkuauðlinda í þágu sjálfbærni, fjölbreytileika og grænnar verðmætasköpunar.

Eftir fremsta megni skal horft til þess við opinber innkaup að umhverfisfótspor vöru eða þjónustu sé sem minnst og sé þess kostur að innkaup ríkisins hafi jákvæði áhrif á umhverfið.

Setja skal samræmdar reglur um sorpflokkun fyrir allt landið og stefna að eins mikilli endurvinnslu innanlands og kostur er. Þannig eflast hringrásarhagkerfið og verðmætasköpun á grundvelli hugvits, vísinda, tækni og nýsköpunar.

Allur opinber stuðningur við atvinnustarfsemi og leyfisveitingar til bænda, útgerða og annarra fyrirtækja skal vera á grundvelli sjálfbærni og framúrskarandi umgengi við auðlindir til lands og sjávar. Meginreglan sé að stuðningi eða ívilnunum af hendi hins opinbera fylgi samfélagsleg ábyrgð varðandi náttútvernd, umhverfis- og loftslagsmál.

Helsta framlag Íslands til umhverfismála eru orkuskiptin. Staða Íslands í orkumálum er öfundsverð og gefur ómetanleg tækifæri til að vera leiðandi í grænni orkubyltingu, hverfa frá jarðefnaeldsneyti og taka upp umhverfisvænni orkugjafa.
