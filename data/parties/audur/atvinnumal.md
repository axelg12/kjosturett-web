Viðreisn leggur áherslu á samkeppni, sjálfbærni, nýsköpun og jafnrétti í öllum atvinnurekstri og treystir frjálsum markaði almennt til að skila mestum ábata fyrir Ísland. Hlutverk stjórnvalda er að búa fyrirtækjum hagstæð rekstrarskilyrði og draga úr efnahagssveiflum. Í því ljósi þarf að einfalda regluverk, tryggja virka samkeppni og minnka flækjustig í leyfisveitingum á vegum hins opinbera.

Uppbygging alþjóðlegs þekkingariðnaðar og atvinnulífs er leiðin að aukinni hagsæld. Móta þarf atvinnu- og iðnaðarstefnu til lengri tíma þar sem skýrt kemur fram í hvaða atvinnu og grænum iðnaði sækja skal fram og hvernig verður stutt við þá sókn.
Viðreisn vill koma á mælaborði nýsköpunar og styðja við sprota frá hugmynd til markaðsvöru, með áherslu á sjálfbærni. Fjárfestar fælast krónuhagkerfið, koma þarf á gengisstöðugleika með því að binda krónuna við evru.

Við þurfum öflugri og sjálfbærari landbúnaða og endurskoða styrkjakerfi landbúnaðarins. Mikilvægt er að ýta undir fjölbreytni og nýsköpun í greininni.

Við þurfum að byggja ferðaþjónustuna á faglegum grunni. Fjárfesta þarf í innviðum á ferðamannastöðum um allt land til verndar umhverfi og náttúru og tryggja jafnari dreifingu ferðamanna um landið.

Viðreisn vill að sanngjarnt verð sé greitt fyrir aðgang að auðlindum okkar og að samningar séu tímabundnir. Viðreisn vill tryggja sátt um sjávarútveginn til framtíðar.
