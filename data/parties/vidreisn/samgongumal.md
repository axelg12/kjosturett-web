Viðreisn leggur áherslu á að auka fjárfestingar í samgöngukerfinu öllu, vegum, almenningssamgöngum, höfnum og flugvöllum landsins. Horfa ber til aðkomu einkaframtaksins í slíkum fjárfestingum og útgáfu grænna skuldabréfa í verkefnum sem stuðla að vistvænum samgöngum. Meta skal þjóðhagslega hagkvæmni innviðafjárfestinga og skulu allar stórar innviðaframkvæmdir ráðast af félagshagfræðilegu mati.

Of mörg mál hafa legið hafa í kerfinu svo áratugum skiptir, eins og að malbika fjölfarna malarvegi á landsbyggðunum og breikka einbreiðar brýr. Við eigum að einfalda og straumlínulaga ákvarðanatöku til að þoka þessum málum fram.

Hraða þarf orkuskiptum í samgöngum og ekki einskorða þau við bíla, heldur einnig skipa- og flugvélaflota landsins. Ákveða þarf og ráðast í framkvæmdir vegna nýrra lausna í flugsamgöngum til og frá höfuðborgarsvæðinu. Borgarlína og þjóðvegsstokkar á höfuðborgarsvæðinu, ásamt aðskilnaði aksturstefnu á þjóðvegum við höfuðborgarsvæðið verði sett í forgang.
