Menntun er forsenda framfara og þess að tryggja samkeppnishæf lífskjör á Íslandi. Aðgengi að stafrænni tækni er jafnréttismál og grunnur jafns aðgengis að menntun, þess vegna þarf hún að vera tryggð. Námslán og skólagjöld eiga að taka mið af því að jafnrétti til náms verði raunverulegt til framhalds- og háskólanáms. Viðreisn vill efla enn frekar styrkja- og lágvaxtalánakerfi námslána. Stefna ætti að blönduðu styrkja- og lánakerfi, þar sem námsmenn hafa kost á að nýta námssstyrk, án þess að taka lán. Viðreisn vill afnema frítekjumark námslána og að grunnframfærsla sé í samræmi við neysluviðmið. Umsækjendur um alþjóðlega vernd eiga að hafa kost á námslánum.

Menntakerfið á að spegla fjölbreytileika. Aukið val og margþættir náms- eða kennsluhættir gefa nemendum á öllum skólastigum kost á menntun við hæfi Búa á kennurum og öðru starfsfólki gott starfsumhverfi á öllum skólastigum. Aðgengi að námi, skapandi félags- og tómstundastarfi og fjölbreyttu menningaruppeldi frá unga aldri skal vera jafnt. Sérstaklega á að styðja við nemendur með ólíka færni á öllum skólastigum og fjölga námsframboði á efri skólastigum.

Tryggja þarf að skipulagt íþróttastarf hafi skýrar jafnréttisáætlanir.
