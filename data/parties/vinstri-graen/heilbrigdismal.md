Aðgangur að gjaldfrjálsri heilbrigðisþjónustu eru sjálfsögð mannréttindi og VG hafnar markaðsvæðingu heilbrigðiskerfsins og að einkarekstur í ágóðaskyni eigi heima í heilbrigðisþjónustu.

-   Heilbrigðiskerfið á að þjóna öllum óháð efnahag, aðstæðum, uppruna og búsetu. Tryggja þarf að notendur heilbrigðisþjónustunnar komi að skipulagi hennar.

-   Vinstri-græn hafa lækkað kostnað fólks við heilbrigðisþjónustu og munu halda því áfram.

-   Aðgangur að hreinu vatni, mikil loftgæði og frjáls aðgangur að náttúrulegu umhverfi og náttúrulegum gæðum er allt hluti af heilbrigði einstaklinga og þjóðar.

-   VG telur að öflug heilsugæsla, fjölbreytt sérfræðiþjónusta, fræðsla, forvarnir og framúrskarandi sjúkrahús séu hornsteinar góðrar heilbrigðisþjónustu. Þá þarf að tryggja greiðan aðgang að samfelldri endurhæfingu.

-   Þjónusta við eldra fólk þarf að vera mun fjölbreyttari og fela í sér að fólk geti elst heima hjá sér með reisn. Umbylta þarf kerfinu þannig að aukin áhersla verði á heimahjúkrun og heimaþjónustu og dagdvalar- og hvíldarúrræði. Það mun draga úr þörf á hjúkrunarrýmum sem samt sem áður þurfa að vera af nægu framboði. Þetta mun gera heilbrigðisþjónustu við eldra fólk bæði betri og skilvirkari.

-   Huga þarf sérstaklega að þörfum langveikra.

-   Batahugmyndafræðin skal höfð að leiðarljósi í geðheilbrigðisþjónustu.

-   Samfélagsgeðþjónustu þarf að efla.

-   Tryggja þarf réttindi geðsjúkra og vinna gegn fordómum um geðsjúkdóma.

-   Metnaðarfull meðferðarúrræði eru nauðsynleg fyrir fíkla og búsetuúrræði fyrir þá sem lokið hafa meðferð.

-   Bjóða skal jaðarhópum upp á skaðaminnkandi þjónustu og almenna heilsuvernd.

-   Skilgreina þarf rétt sjúklinga til þjónustu og setja viðmið og reglur um hámark biðtíma.

-   Setja þarf viðmið um fjölda faglærðra heilbrigðisstarfsmanna á einstökum stöðum.

-   Tryggja þarf að sjúklingar geti tekið upplýsta ákvörðun um meðferð sína með öflugri upplýsingagjöf.

Kosningaáherslur Vinstri grænna: [https://vg.is/kosningaaherslur-2021/\](https://vg.is/kosningaaherslur-2021/) <br/>
Stefna Vinstri grænna í velferðarmálum: <https://vg.is/stefna/velferdarstefna/>
